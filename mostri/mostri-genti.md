---
title: Genti del Reame
layout: default
parent: I Mostri
nav_order: 2
---

## Accolito

“Non possono essere tutti Sommi Sacerdoti, dicevano. Non tutti possono brandire la Lancia Bianca, dicevano. Pulisci il pavimento, mi hanno ordinato. Al Dio Supermo Cthonic non piacciono certo i pavimenti sporchi, no? Dicevano che sarebbe stata illuminazione e magia. Bah. Sono ginocchia sbucciate e mani scrpolate. Avrei dovuto scegliere di fare il chierico."  
*Istinto*: Servire con dedizione

- Seguire il dogma
- Offrire ricompensa eterna per le azioni mondane

## Avventuriero

***Orda, Intelligente***

Spada (d6 danni) 3 PF 1 Armatura

*Medio*

**Qualità speciali**: Entusiasmo inesauribile

"Feccia della peggior specie, ecco cosa sono. Un gruppo di uomini e donne corazzati che arrivano nel paese come niente fosse, brandendo ciò che, ad ogni buon conto, è abbastanza potere magico e profano da raderla al suolo. Portano con sé sacchi e sacchi di bottino, ancora sporchi di sangue del povero disgraziato che hanno dovuto uccidere per ottenerlo. Un fiasco economico annunciato, se chiedi a me. Da sovvertire l'intero sistema. Vagabondi dalla lama facile, pericolosi e imprevedibili. Oh, aspetta, sei un avventuriero? Ritiro tutto quanto."  
*Istinto*: Andare all'avventura o morire provandoci

- Vai a fare una commissione stupida
- Agisci impulsivamente
- Condividi storie di imprese passate

## Banditi

***Orda, intelligente, Organizzato***

Daga (d6 danni) 3 PF 1 Armatura

*Medio, Lungo*

Disperazione è la parola d'ordine del banditismo. In tempi duri, cos'altro rimane se non metter mano alle armi e unirsi a un clan di uomini e donne malvagi? Rapine sulle strade maestre, bracconaggio, truffe, imbrogli ed efferati omicidi, ma insomma... tutti dobbiamo mangiare, quindi come biasimarli? D'altro canto, alcuni cuori sono malvagi di natura, e chi può dire se la disperazione non sia la scusa per appagare i più bassi istinti?  
*Istinto*: Derubare

- Rubare qualcosa
- Chiedere tributo

## Re dei Banditi

***Solitario, Intelligente, Organizzato***

Fidato coltello (m\[2d10\] danni) 12 PF 1 Armatura

*Medio*

Meglio regnare all'inferno che servire in paradiso.  
*Istinto*: Comandare

- Avanzare richieste
- Estorcere
- Rovesciare il potere

## Buffone

Alla corte del Re c'è solo una persona autorizzata a dire la verità. La pura, schietta e onesta verità su qualsiasi cosa. Il buffone potrà nasconderla tra campanellini, capriole e cerone sul viso, ma chi altro può dire al Re cosa succede veramente? Di un buffone ti puoi fidare, si suol dire. Specialmente quando ti ha reso paonazzo e vorresti annegarlo in una pozza di fango.  
*Istinto*: Deridere

- Denunciare l'ingiustizia
- Fare uno scherzo

## Guardia

***Gruppo, Intelligente, Organizzato***

Lancia (d8 danni) 6 PF 1 Armatura

*Medio, Lungo*

Nobile protettore o semplice ubriacone, spesso a loro fa poca differenza. Sebbene non siano nobili cavalieri, le guardie cittadine possono andar fiere della loro antica professione. Questi rappresentanti dell'ordine pubblico indossano spesso i colori del loro signore (quando si possono vedere sotto lo sporco) e, se il signore è ricco abbastanza, potrebbero persino avere un'arma decente e un'armatura che calza a pennello. Quelli sono i più fortunati. Tuttavia, qualcuno deve stare di vedetta alle porte quando i Cavalieri Neri si aggirano nei boschi. Troppi di noi devono la vita a queste brave persone - vedi di ricordartelo la prossima volta che uno di loro, ubriaco, insulta tua madre, ok?  
*Istinto*: Eseguire gli ordini

- Fare rispettare la legge
- Trarre profitto

## Ladro Mezzuomo

***Solitario, Piccolo, Intelligente, Furtivo, Subdolo***

Pugnale (p\[2d8\] danni) 12 PF 1 Armatura

*Medio*

Ora, sarebbe sciocco trarre conclusioni sulle persone solo perché hanno talento in una cosa o nell'altra. D'altro canto, pane al pane e vino al vino, no? O forse tra i mezzuomini, solo quelli dal cuore buono, dolce e gentile amano rimanere nelle loro casette tra le colline erbose e non sono i tipi che ti capita di trovare negli squallidi bassifondi e nelle taverne delle regioni degli umani. Facile che questi siano lì per svuotarti il borsello, e magari perché li hai chiamati "mezzuomini" tanto per cominciare. Non è che la debbano prendere tutti sul ridere. Oppure ti prendono per i fondelli, fingendo di essere un bambino bisognoso che chied l'elemosina - e i tuoi occhi arroganti non si accorgono di niente finchè non è troppo tardi. Beh, poco importa. Si sono già dileguati coi tuoi soldi prima che tu ti sia reso conto di essertela cercata.
*Istinto*: Vivere nel lusso ottenuto indebitamente

- Rubare
- Metti l'apparenza dell'amicizia

## Mago di campagna

***Magico***

Non tutti coloro che esercitano le arti arcane sono maghi avventurieri. Né negromanti nei mausolei o stregoni di antica stirpe. Alcuni sono semplicemente uomini e donne anziani, abbastanza svegli da aver scoperto uno o due trucchi. Si, forse essere venuto a conoscenza di certe cose li ha resi un po' matti, ma se hai una maledizione da spezzare o un amore da conquistare, un mago campagnolo potrebbe darti più che una mano, se riesci a trovare la sua macilenta capanna nella palude e pagare il prezzo che chiede.  
*Istinto*: Apprendere

- Lanciare l'incantesimo giusto (o quasi), a un prezzo
- Concludere affari fuori portata

## Sommo Sacerdote

Rispettati da tutti coloro che li guardano, i Sommi Sacerdoti e le Badesse di Dungeon World sono trattati con grande reverenza. Sia che rendano omaggio a Ur-thuu-hak, Dio delle Spade, o sussurrino preghiere silenziose a Namiah, preziosa Figlia della Pace, sanno una o due cosette che io e te non sapremo mai. Gli Dei parlano loro come un ambulante potrebbe parlare con noi al mercato. Per questo, per portare con sé i segreti e i perchè delle cose, ci scansiamo e lasciamo strada quando passano nelle loro vesti scintillanti.  
*Istinto*: Dirigere

- Stabilire la legge divina
- Rivelare i segreti divini
- Commissionare imprese divine

## Cacciatore

***Gruppo, Intelligente***

Arco logoro (d6 danni) 6 PF 1 Armatura

*Medio, Lontano*

Le terre selvagge ospitano molto più che semplici bestie con corna e scaglie. Ci sono anche uomini e donne là fuori, quelli che annusano il sangue nel vento e pattugliano le pianure indossando le pelli delle loro prede. Che si tratti di un fidato arco lungo acquistato durante uno degli sporadici viaggii in città o di un coltello fatto con ossa e tendini, queste persone hanno più in comune con le creature che braccano e mangiano, che con i loro simili. Solenni, cupi e silenziosi, trovano la loro pace nella natura selvaggia.  
*Istinto*: Sopravvivere

- Riportare notizie dalle terre selvagge
- Uccidere una bestia

## Cavaliere

***Solitario, Intelligente, Organizzato, Prudente***

Spada (m\[2d10\] danni) 12 PF 4 Armatura

*Medio*

Quale giovane non si aggrappa alla ringhiera durante la possente giostra, accecato dai riflessi del sole sulle loro armature scintillanti, desiderando di poter esser lui a vestirsi d'acciaio e cavalcare per compiacere il re e la regina? Quale giovane contadino che ha solo un pezzo di pane e una scrofa zoppa non vorrebbe barattare tutto con una lancia e uno sgargiante stendardo? Un cavaliere è tante cose: un guerriero sacro, una spada giurata, a volte anche un cattivo, ma un cavaliere non può fare a meno di essere un simbolo per tutti coloro che lo guardano. Un cavaliere significa qualcosa.  
*Istinto*: Rispettare un codice

- Prendere una posizione morale
- Guidare i soldati in battaglia

## Mercante

“Dieci piedi di pali. Prendi i tuoi pali da dieci piedi, qui. Torce, luminose e calde. Anche i muli: testardi ma immacolati. Ti serve una confezione di biancheria, vero? Proprio qui! Vieni a prendere i tuoi pali da dieci piedi!  
*Istinto*: Trarre profitto

- Proporre un'iniziativa imprenditoriale
- Offrire un “affare”

## Nobile

Che siano al loro posto per potere divino? È per questo che riescono a trasmettere ricchezza e potere per diritto di nascita? Qualche trucco o incantesimo nel sangue, magari? Il contadino piega il ginocchio, gratta il suolo e si ammazza di fatica e il nobile indossa gli abiti eleganti del suo posto e, dicono, tutti abbiamo i nostri fardelli da portare. A me pare che alcuni di noi abbiano pesi di pietra e altri li abbiano d'oro. Dura, la vita.  
*Istinto*: Governare

- Impartire un ordine
- Offrire una ricompensa

## Contadino

Coperti di fango, calpestati in fondo alla grande catena dell'esistenza, siamo tutti sulle spalle di coloro che coltivano il nostro cibo nelle fattorie. Alcuni contadini se la cavano meglio di altri, ma nessuno di loro vedrà mai una moneta d’oro nella vita. Sogneranno la notte di come un giorno, in qualche maniera, combatteranno un drago e salveranno una principessa. Non comportarti come se non lo fossi prima di perdere quel poco di buon senso che hai, avventuriero.  
*Istinto*: Cavarsela

- Chiedere aiuto
- Offrire gratitudine e modeste ricompense

## Ribelle

***Orda, Intelligente, Organizzato***

Ascia (d6 danni) 3 PF 1 Armatura

*Medio*

Nelle campagne sarebbero chiamati fuorilegge, scacciati o uccisi. La città però, è piena di posti in cui nascondersi. Seminterrati umidi dove memorizzare mappe, pianificare e complottare contro un sistema corrotto. Come i topi, rosicchiano l’ordine, per soppiantarlo di nuovo o semplicemente per eroderlo del tutto. Vaporoso è il confine tra cambiamento e caos: alcuni ribelli percorrono quella linea sottile e altri vogliono solo vedere tutto bruciare. Un travestimento, un coltello nel buio o una torcia lanciata al momento giusto sono tutti strumenti del ribelle. Il marchio ardente dell'anarchia è una paura comune tra i nobili di Dungeon World. Questi uomini e donne ne sono il motivo.  
*Istinto*: Sovvertire l'ordine

- Morire per una causa
- Ispirare gli altri

## Soldati

***Orda, Intelligente, Organizzato***

Lancia (d6 danni) 3 PF 1 Armatura

*Medio, Lungo*

Per un bifolco con le braccia muscolose, a volte la scelta è tra fare il soldato o fare il bandito. È portare i colori, indossare armature della taglia sbaglata e marciare verso l'ignoto con un migliaio di altri uomini e donne spaventati, arruolati per combattere le guerre del nostro tempo. Potrebbero nascondersi nei boschi magari, vivendo di alci bracconate e nascondendosi alla guardia del re. Meglio rischiare la vita al servizio di una causa. Unire coraggiosamente le proprie sorti ai propri simili e sperare di uscire dall'altra parte ancora interi. Inoltre, i nobili hanno bisogno di uomini e donne forti. Sai come si dice, mezza dozzina di soldati vale più di mille ragioni.  
*Istinto*: Combattere

- Marciare in battaglia
- Combattere come un sol'uomo

## Spia

Amata dai re ma sempre guardata con sospetto. Misteriosa, riservata e affascinante, la vita di una spia è, agli occhi di un comune cittadino, piena di romanticismo e intrighi. È un coltello nel buio e un paio di occhi vigili. Una spia può essere il tuo migliore amico, il tuo amante o quel vecchio che vedi ogni giorno al mercato. Non si sa mai. Diavolo, forse proprio tu sei una spia: dicono che esiste una magia in grado di cambiare la mente delle persone senza che loro se ne accorgano. Come facciamo a fidarci di te?  
*Istinto*: Infiltrarsi

- Riportare la verità
- Fare il doppio gioco

## Inventore

Si dice che se vedi un inventore per strada e non gli offri un sorso di birra o qualcosa da mangiare, ti lancerà appresso una maledizione di sfortuna. Gli inventori sono gente strana. Questi curiosi individui spesso percorrono le strade tra una città e l'altra con i loro carri colmi di cianfrusaglie e i loro fidati muli. Con un cane rognoso e sempre una storia da raccontare. A volte missive anche, se sei fortunato e vivi in ​​un posto dove la Posta della Regina non arriva. Se sei gentile, forse ti venderanno una rosa che non appassisce mai o un orologio che rintocca col suono di una risata fatata. Altrimenti saranno solo scorbutici rigattieri. E chi può dirlo?  
*Istinto*: Creare

- Offrire un insolito congegno, a un prezzo
- Intrecciare racconti di grandi pericoli e ricompense in terre lontane
